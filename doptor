আওয়ামী লীগের বোঝা ড. ইউনূসের ঘাড়ে

রাজধানী ঢাকা এখন আন্দোলনের নগরী। যেন দাবি-দাওয়া আদায়ের মৌসুম চলছে, দাবি আদায়ের পালে হাওয়া লেগেছে। প্রতিদিনই নিত্যনতুন দাবিতে রাজপথের আন্দোলন দানা বাধছে। সড়ক ও রেল অবরোধের পাশাপাশি প্রধান উপদেষ্টার বাসভবনও ঘেরাও হচ্ছে। প্রধান উপদেষ্টার দপ্তর সূত্রে জানা গেছে, গত ছয় মাসে ১৭০টির মতো আন্দোলন হয়েছে। আন্দোলনের কারণে জনজীবন চরম দুর্ভোগে পড়ছে। তবুও পতিত সরকারের মতো দমনপীড়ন নীতির পরিবর্তে নমনীয় অবস্থানে দেখা যাচ্ছে সরকারকে। এক-দুইদিন নয়, গত ছয় মাস ধরে দিনের পর দিন প্রায় একই ধরনের পরিস্থিতি বিরাজ করছে।
